# -*- mode: mandoku-view; -*-
#+TITLE: 春秋左傳屬事
#+DATE: 2015-08-24 22:16:07.783816
#+PROPERTY: ID KR1e0084
#+PROPERTY: BASEEDITION WYG    
#+PROPERTY: JUAN 目録
<pb:KR1e0084_WYG_000-1a>¶
欽定四庫全書　　　　　經部五¶
　春秋左傳屬事目録　　　春秋類¶
　　卷一¶
　　　周¶
　　　　桓王伐鄭¶
　　　　子克子頽子帶之亂¶
　　　　王臣爭政¶
　　　　定靈昏齊¶
<pb:KR1e0084_WYG_000-1b>¶
　　　　劉康公敗于茅戎¶
　　　　景王讓晉¶
　　　　王臣喪亡¶
　　　　子朝之亂¶
　　　　王朝交魯¶
　　卷二¶
　　　伯¶
　　　　齊桓公之伯¶
<pb:KR1e0084_WYG_000-2a>¶
　　　　宋襄公圖伯¶
　　　　晉文公之伯(附襄公/繼伯)¶
　　卷三¶
　　　伯¶
　　　　晉靈公楚穆王爭伯¶
　　　　楚莊王之伯¶
　　　　晉景公楚共王爭伯¶
　　卷四¶
<pb:KR1e0084_WYG_000-2b>¶
　　　伯¶
　　　　晉楚鄢陵之戰¶
　　　　晉悼公復伯¶
　　卷五¶
　　　伯¶
　　　　晉平公楚康王爭伯¶
　　　　晉楚為成¶
　　卷六¶
<pb:KR1e0084_WYG_000-3a>¶
　　　伯¶
　　　　楚靈王之亂¶
　　　　晉失諸侯¶
　　卷七¶
　　　魯¶
　　　　隱公攝國¶
　　　　文姜之亂(附莊公/忘讎)¶
　　　　魯與邾莒之怨(附邾/莒事)¶
<pb:KR1e0084_WYG_000-3b>¶
　　　　季康子搆怨邾齊¶
　　卷八¶
　　　魯¶
　　　　魯與宋衞之好¶
　　　　小國交魯¶
　　　　魯取小國¶
　　　　孔子仕魯¶
　　　　列卿世嗣之變¶
<pb:KR1e0084_WYG_000-4a>¶
　　卷九¶
　　　魯¶
　　　　三桓弱公室¶
　　卷十¶
　　　魯¶
　　　　陪臣交叛¶
　　　　列國災異¶
　　　　郊祀蒐狩¶
<pb:KR1e0084_WYG_000-4b>¶
　　　　城築¶
　　卷十一¶
　　　晉¶
　　　　曲沃幷晉(附獻公/除公族)¶
　　　　獻公滅虞虢¶
　　　　驪姬之亂¶
　　　　幷諸戎狄(附長狄/之亡)¶
　　卷十二¶
<pb:KR1e0084_WYG_000-5a>¶
　　　晉¶
　　　　卿族廢興¶
　　卷十三¶
　　　齊¶
　　　　襄公滅紀¶
　　　　襄公之弑¶
　　　　桓公五子爭立¶
　　　　靈公滅萊¶
<pb:KR1e0084_WYG_000-5b>¶
　　　　崔慶之亂¶
　　　　景公納燕伯¶
　　　　景公納莒郊公¶
　　　　田氏傾齊(附陳佗/之亂)¶
　　卷十四¶
　　　宋¶
　　　　殤公之弑¶
　　　　閔公之弑¶
<pb:KR1e0084_WYG_000-6a>¶
　　　　昭公之弑¶
　　　　桓族之亂¶
　　　　子罕之賢¶
　　　　華向之亂¶
　　　　桓魋之亂¶
　　　　景公滅曹¶
　　　　大尹亂政¶
　　卷十五¶
<pb:KR1e0084_WYG_000-6b>¶
　　　衞¶
　　　　州吁之亂¶
　　　　惠公竊國¶
　　　　文公定狄難¶
　　　　甯武子弭晉難¶
　　　　孫甯廢立¶
　　　　靈公之立¶
　　　　莊公出公父子爭國¶
<pb:KR1e0084_WYG_000-7a>¶
　　卷十六¶
　　　鄭¶
　　　　莊公克叔段¶
　　　　莊公入許¶
　　　　厲公簒國¶
　　　　穆公之立¶
　　　　靈公僖公之弑¶
　　　　西宮純門之難¶
<pb:KR1e0084_WYG_000-7b>¶
　　　　子産相國¶
　　　　滅許¶
　　　　高克曼滿石制駟秦之敗¶
　　卷十七¶
　　　秦¶
　　　　納芮取梁¶
　　　　穆公霸西戎¶
　　　　秦晉交伐¶
<pb:KR1e0084_WYG_000-8a>¶
　　卷十八¶
　　　楚¶
　　　　武王伐隨¶
　　　　屈瑕敗鄖敗絞伐羅¶
　　　　文王滅息鄧敗蔡黄¶
　　　　成王滅弦黄夔¶
　　　　成王之弑¶
　　　　穆王滅江蓼六¶
<pb:KR1e0084_WYG_000-8b>¶
　　　　子燮子儀子越之亂¶
　　　　三王滅庸舒¶
　　　　五令尹代政¶
　　　　平王得國(附靈王/之簒)¶
　　卷十九¶
　　　呉楚¶
　　　　呉通上國(附季札/讓國)¶
　　　　闔廬入郢¶
<pb:KR1e0084_WYG_000-9a>¶
　　卷二十¶
　　　楚呉¶
　　　越¶
　　　　昭王復國¶
　　　　白公勝之亂¶
　　　　楚滅陳¶
　　　　句踐滅呉¶
　　　　(臣/)等謹按春秋左傳屬事二十卷明傅遜撰¶
<pb:KR1e0084_WYG_000-9b>¶
　　　　遜字士凱太倉人嘗遊歸有光之門困頓場¶
　　　　屋晚嵗乃以嵗貢授建昌訓導是書發端於¶
　　　　其友王執禮而遜續成之倣宋建安袁樞紀¶
　　　　事本末之體變編年為屬事事以題分題以¶
　　　　國分傳文之後各櫽括大意而論之於杜氏¶
　　　　集解之未安者頗有更定而凡傳文之有乖¶
　　　　於世教者時亦糾正焉遜嘗自云傳中文義¶
　　　　頗竭思慮特於地理殊多遺憾恨不獲遍蒐¶
<pb:KR1e0084_WYG_000-10a>¶
　　　　天下郡縣志而精攷之又云元凱無漢儒不¶
　　　　能為集解遜無元凱不能為此注其用心深¶
　　　　至而推讓古人勝於文人相輕者多矣乾隆¶
　　　　四十一年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 序[王錫爵]
<pb:KR1e0084_WYG_000-11a>¶
欽定四庫全書¶
　春秋左傳屬事序¶
史之體不一而編年其正也三代以前邈矣罕睹焉唯¶
左氏發夫子筆削之㫖而著傳司馬君實奉英宗命而¶
脩通鑑上下二千餘年蓋灝乎無不苞矣司馬子長離¶
腐刑之慘發其忿毒而為本紀世家列傳等言似重乎¶
其人袁仲樞因通鑑以纂紀事本末似重乎其事至夫¶
藝文類聚與錦繡萬花合璧事類等書似重乎其物吾¶
<pb:KR1e0084_WYG_000-11b>¶
嘗評之重乎人者慕古尚友考世之士斯多取焉重乎¶
事者經世制變撥亂致理之士斯多取焉重乎物者則¶
鉤句摘事攟摭嫓偶之士斯多取焉是皆魁人墨士各¶
任其志好攄幽發粹志實載往以流惠乎後人者也吾¶
婣黨傅遜士凱氏少抱志略挫抑沉鬱於時用袁氏體¶
纂左傳屬事以稍自露其長予謂國語戰國策太史公¶
八書已類是非始於袁氏也而士凱之所自負者尤在¶
訓詁中自謂能革千載之譌予觀其明簡雅覈多以意¶
<pb:KR1e0084_WYG_000-12a>¶
悟於注家誠可稱善若祧廟七音筮短龜長數事皆探¶
前人微㫖抉其疑似而暢衍之非漫為臆説也至弁髦¶
下二如身雖已較勝舊説而士凱猶自懷疑從予正之¶
予謂冠禮算位本如是特弁髦句於文氣覺拗然古人¶
文字亦多有然者其他大者無慮百餘條小者數百皆¶
去杜之舛以發左之意其有杜本無謬而為他説所詿¶
誤者仍辨之以復於杜左氏之詭於正者亦以義裁之¶
使無誖乎聖人之訓誠亦可謂卓爾不羣者矣㑹其左¶
<pb:KR1e0084_WYG_000-12b>¶
宦引歸貧不自聊亟欲此書之布於世數遺予書曰公¶
為序之既冕其首而尤附之翼也予謂凡古之立言以¶
圖不朽者孰不同是心哉顧其顯晦也似有數焉司馬¶
史記今家藏士習好之甚於六經而更兩漢猶不顯獨¶
楊惲以其自出能讀之耳韓昌黎文為七大家之冠或¶
以配孟子亦更四百餘年至歐陽永叔而始大行是編¶
也蓋不與二書侔然觀其比事而屬之也俱有意義焉¶
如齊桓之霸始以鮑之薦管其不能勝楚也以子文晉¶
<pb:KR1e0084_WYG_000-13a>¶
悼之復霸始以荀罃之歸而其後之失霸也以范鞅諸¶
臣之賄其他事事必指要陳詞昭為誡鑒務思有益於¶
世非徒逞辨博摽竒麗為搦管濡翰之資已也有天下¶
國家之責者俯而讀之其必㑹於𠂻而發其志智者多¶
矣使世之君子惟榮顯之圖或雕蟲之是工則匪直是¶
編諸古籍皆覆瓿類耳如以措大自任體國經治為懷¶
則是編也將靡翼而横飛矣序與不序也奚與乎予惟¶
重有望於天下之士焉爾呉郡王錫爵撰¶
#+PROPERTY: JUAN 序[王世貞]
<pb:KR1e0084_WYG_000-14a>¶
欽定四庫全書¶
　春秋左傳屬事序¶
昔者夫子春秋成而三氏翼之左氏嘗及事夫子其好¶
惡與之同而又身掌國史典故其事最詳而辭甚麗公¶
穀二氏私淑之子夏而以能創義例有所禆益於經學¶
士大夫多習之其為左氏而顯者漢丞相張蒼諸王太¶
傅賈誼京兆尹張敞太中大夫劉公子丞相翟方進之¶
屬賈誼至為之訓故然終不得與二氏並而中壘校尉¶
<pb:KR1e0084_WYG_000-14b>¶
劉歆始篤好之至移書太常博士明其屈幾用此獲罪¶
其後獲竝立於學官而晉征南大將軍杜預深究晳其¶
學復傳之而稱其或先經以始事或後經以終義或依¶
經而辨理或錯經以合義自杜預之傳行而左氏彬乎¶
粲然公穀反不得稱竝矣宋有胡安國者負其精識以¶
為獨能得夫子褒貶之微意衷三氏而去取之自胡氏¶
之傳行而三氏俱絀獨為古文辭者尚好左氏不能盡¶
廢之而所謂好者好其語而已爾於是稱左史者舍經¶
<pb:KR1e0084_WYG_000-15a>¶
而言史大抵史之體有二左氏則編年而司馬氏乃紀¶
傳世家編年者貴在事而紀傳世家貴在人貴在事則¶
人或略而尚可推貴在人則事易複而於天下之大計¶
不可以次第得然自司馬氏之紀傳行而後世之為史¶
者亡所不沿襲當左氏時所謂晉之乘楚之檮杌以至¶
魏之汲冢其簡者若倣經而詳者則為左其後奪於司¶
馬氏雖有荀恱袁宏之類然不甚為世稱說而能法左¶
氏之編年者司馬氏之後人光也光所著史曰資治通¶
<pb:KR1e0084_WYG_000-15b>¶
鑑其文雖不敢望左氏之精鑿要亦有以繼之而上下¶
千餘年其事為年隔而不能整栗建安袁樞取而類分¶
之名曰紀事本末而左氏其祖禰也顧未有若袁樞者¶
出而吾鄉傅遜氏少有雄志博涉曉兵尤好推前代理¶
亂大原謂左氏足以發其竒益覃思詳索而融貫其義¶
用袁樞法而整齊之其大體先王室次盟主次列國次¶
外夷取事之大者與國之大者比而小者附見焉不必¶
如訓家之所謂張本為伏為應一舉始而終遂瞭然若¶
<pb:KR1e0084_WYG_000-16a>¶
指掌其它句為之故字為之考雖不能不資之杜氏而¶
杜氏之有舛僻者亦掊而正之必使之無負乎左氏而¶
後已故執杜氏以治左氏十而得入執傅氏以治左氏¶
十不失一且也為杜而左者難為傅而左者易故夫傅¶
氏者左氏之慈孫而杜氏之諍臣也漢之時左氏故不¶
能大重如公穀而為之者如嚮所稱三張賈生輩皆通¶
達國體而公穀之學公孫𢎞用以繩下而張湯傅為峻¶
文決理又請用博士弟子治之者補廷尉史雖以董江¶
<pb:KR1e0084_WYG_000-16b>¶
都之賢而不能免於決事比之刻豈所謂屬事者多達¶
而析義者易深耶使傅氏及是時而成此書令三張賈¶
生者見之其有禆於漢治當何如也傅氏今雖尚墨墨¶
守學官部使者已從守令科三論薦矣其將使之展而¶
效之時哉呉郡王世貞撰¶
#+PROPERTY: JUAN 序[傅遜]
<pb:KR1e0084_WYG_000-17a>¶
欽定四庫全書¶
　春秋左傳屬事序¶
古史之存寡矣唯左氏釋經以著傳故魯二百五十五¶
年之史獨完而諸國事亦往往可以概見雖當世衰季¶
簒弑攻奪烝姣之醜不絶於篇而其間英臣偉士名言¶
懿行猶足為世規准至戰陳射御燕享辭命卜筮皆非¶
後世之所能及蓋以去古未逺而先聖之法尚有存焉¶
故也然體本編年而紀載繁博或一簡而幾事錯陳或¶
<pb:KR1e0084_WYG_000-17b>¶
累卷而一事乃竟或以片言而張本至巨或以微事而¶
古典攸徴兹欲遡流窮委尋要領而繹㫖歸蓋亦難矣¶
自司馬子長變古法以為紀傳世家等言而後之作史¶
者卒不能易名編年者雖自荀恱以後無慮四十家而¶
書不多存事無通㑹至宋司馬文正始粹一千三百六¶
十二年之事以為通鑑而趙興智滅實以上接左氏襄¶
子惎智伯事建安袁氏復因之以纂紀事本末使每事¶
成敗始終之迹一覽而得讀史者咸便而葆之遜嘗欲¶
<pb:KR1e0084_WYG_000-18a>¶
祖其法以纂左傳事而先師歸熙甫謂當難於通鑑數¶
倍遜頗悟其㫖取王敬文本蕆而成焉懼其事繁紊且¶
遺也故於諸國事各以其國分屬而仍次第之於時王¶
道既衰伯圖是賴故以伯繼周而凡盛衰盛衰離合大¶
故皆使自為承續而不列於諸國之中以其文古須註¶
可讀元凱好之自謂成癖而其集解乃多紕繆踈略或¶
傳文未斷而裂其句以為之註如防川介山失其竒勝¶
且意義亦難於㑹解遜故竟其篇章而總用訓詁於後¶
<pb:KR1e0084_WYG_000-18b>¶
并參衆説酌鄙意僭為之釐正焉又讀胡身之註通鑑¶
時有評議以發明其事之得失輒慕而效之其是非或¶
不大誖於聖人而微藴亦因以少見遜少好讀史兹傳¶
雖以釋經而與後之言經者多牴牾難合故經不能強¶
明而獨躭其文辭視以古史妄纂兹録名曰春秋左傳¶
屬事頗自謂得古人讀史之遺意有助於考古者之便¶
云然袁氏書為世所好而事多遺脫稍有錯誤若得為¶
之補其遺正其誤而更益之以宋與元使數千百年成¶
<pb:KR1e0084_WYG_000-19a>¶
敗興衰之故皆得並論而詳列之豈非生平之一快也¶
哉而未敢必其能與否也噫理難至當人莫自知以古¶
人之賢猶不能無失矧遜於古人無能為役寧不百其¶
失乎唯祈知言之君子不鄙而教之時皇明萬厯十有¶
三年乙酉初夏日呉郡後學傅遜士凱自序¶
#+PROPERTY: JUAN 凡例
<pb:KR1e0084_WYG_000-20a>¶
欽定四庫全書¶
　春秋左傳屬事¶
　　凢例¶
一列諸國先後俱依經文事既分屬而小國以事交於¶
　某國者即附見於某國之中¶
一纂事從題無題從類凢事與題稍相涉者因為附見¶
　以無遺古史之文¶
一凢一事而宜分見兩屬者則置於所重之中而於其¶
<pb:KR1e0084_WYG_000-20b>¶
　輕者則從節仍云詳見某處又有因事起事而於他¶
　事為要本事無與者則直置於他事而云餘見某處¶
　凢節文皆空一字以别於全文若有一二句從節者¶
　止空一字不復云詳見餘見¶
一凢雖一事而歲月既乆枝節自繁則於一題之内又¶
　分數題其年月亦因其内事以為先後(如三桓弱公/室小國交魯)¶
　(之/類)¶
一有大事而中有數事不可分析者則於二事之交加¶
<pb:KR1e0084_WYG_000-21a>¶
　一圈以别異之(如隱公攝國晉/楚爭伯之類)¶
一杜註於一事之始云為某事張本於終則云終某人¶
　之言今事既類聚故俱不用其云在某公幾年者今¶
　云在某事内¶
一此編本為明達者之資故多總括其意以註而於字¶
　句或畧焉以待觀者之自悟悟而得之則得之於心¶
　也固¶
一凢名物度數不可以意求者則俱從詳且以備檢考¶
<pb:KR1e0084_WYG_000-21b>¶
　焉¶
一凢註或仍或革於必然無疑者則直解其中不復致¶
　辨其有疑似難析古制難辨必須詳考乃定深思方¶
　得者則於去取創見之際俱不敢苟故另為辨悞二¶
　卷以求正於博雅其或無可考據思之不得者則並¶
　存其説以并求正焉¶
一有本不必註而先為杜註所謬者則亦解之以正其¶
　謬或見於辨悞中¶
<pb:KR1e0084_WYG_000-22a>¶
一左氏好以成敗論人凢於生死治亂之先必預為徴¶
　兆而後以事為應騐固有未必盡然者先儒譏之以¶
　誣當矣然於世教有補故皆因焉而有悖倫傷化之¶
　極者不得已而畧評數語於中以明大義凢評議仍¶
　用小圈以别於訓註總評於後者則用大圈¶
一傳中地名元凱皆釋以晉時所名今皆易以昭代之¶
　制古蹟晉有而今無者則加舊字以存疑未有考者¶
　姑闕前見者從略(於其事有關/係者仍從詳)¶
<pb:KR1e0084_WYG_000-22b>¶
一杜於晉朝元皇后喪議太子應既葬除服故凢傳中¶
　喪制皆曲為強解以信其説先儒謂其巧飾經傳以¶
　附人情今註中悉為釐正¶
一傳中於一人或以名或以字或以諡或以邑錯見於¶
　一事之中觀者卒難别識今於一人始見即詳其姓¶
　名字諡等庶使易曉¶
一傳中多古字通用及竒字難識或以一字屢見若悉¶
　為音釋似覺太繁故另分部音釋附於辨悞之前¶
<pb:KR1e0084_WYG_000-23a>¶
一傳中有三代器名以形不明故義亦難解今皆考而¶
　圖其形并為好古者之一資¶
