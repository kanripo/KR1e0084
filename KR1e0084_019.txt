# -*- mode: mandoku-view -*-
#+TITLE: 春秋左傳屬事
#+DATE: 2015-09-23 09:40:18
#+PROPERTY: JUAN 19
<pb:KR1e0084_WYG_019-1a>¶
欽定四庫全書¶
　春秋左傳屬事卷十九　　明　傅遜　撰¶
呉楚¶
　　呉通上國(季札讓國附/)¶
成公二年　楚之討陳夏氏也莊王欲納夏姬申公巫¶
臣曰不可君召諸侯以討罪也今納夏姬貪其色也貪¶
色為淫淫為大罰周書曰明徳慎罰文王所以造周也¶
明徳務崇之之謂也慎罰務去之之謂也若興諸侯以¶
<pb:KR1e0084_WYG_019-1b>¶
取大罰非慎之也君其圖之王乃止子反欲取之巫臣¶
曰是不祥人也是夭子蠻殺御叔弑靈侯戮夏南出孔¶
儀䘮陳國何不祥如是人生實難其有不獲死乎天下¶
多美婦人何必是子反乃止王以予連尹襄老襄老死¶
於邲不獲其尸其子黑要烝焉巫臣使道焉曰歸吾聘¶
女又使自鄭召之曰尸可得也必來逆之姬以告王王¶
問諸屈巫對曰其信知罃之父成公之嬖也而中行伯¶
之季弟也新佐中軍而善鄭皇戍甚愛此子其必因鄭¶
<pb:KR1e0084_WYG_019-2a>¶
而歸王子與襄老之尸以求之鄭人懼於邲之役而欲¶
求媚於晉其必許之王遣夏姬歸將行謂送者曰不得¶
尸吾不反矣巫臣聘諸鄭鄭伯許之及共王即位將為¶
陽橋之役使屈巫聘于齊且告師期巫臣盡室以行申¶
叔跪從其父將適郢遇之曰異哉夫子有三軍之懼而¶
又有桑中之喜宜將竊妻以逃者也及鄭使介反幣而¶
以夏姬行將奔齊齊師新敗曰吾不處不勝之國遂奔¶
晉而因郤至以臣於晉晉人使為邢大夫子反請以重¶
<pb:KR1e0084_WYG_019-2b>¶
幣錮之王曰止其自為謀也則過矣其為吾先君謀也¶
則忠忠社稷之固也所蓋多矣且彼若能利國家雖重¶
幣晉將可乎若無益於晉晉將弃之何勞錮焉(巫臣屈/姓本楚)¶
(宗為申縣公討夏氏見楚莊王之伯周書康誥子蠻鄭/靈公名夏姬之兄殺死無後御叔夏姬之夫亦早死靈)¶
(公陳靈公夏南夏姬子徴舒孔儀孔寜儀行父喪陳楚/滅陳有不獲死言死易得無為取夏姬以速之黑要襄)¶
(老子下淫上曰烝巫臣以正諫王止子反而竟自取之/道道使夏姬歸鄭知罃父名荀首中行伯荀林父字邲)¶
(之戰楚人囚知罃荀首囚王子穀臣獲襄老巫臣聘聘/夏姬也楚伐魯至陽橋見晉景楚共争伯叔跪申叔時)¶
(子桑中衛風淫奔之詩介副也幣聘物齊敗敗/于鞍也邢晉邑錮某之弗令仕將可與之仕也)¶
<pb:KR1e0084_WYG_019-3a>¶
七年春呉伐郯郯成季文子曰中國不振旅蠻夷入伐¶
而莫之或恤無弔者也夫詩曰不弔昊天亂靡有定其¶
此之謂乎有上不弔其誰不受亂吾亡無日矣君子曰¶
知懼如是斯不亡矣(郯今南直𨽻海州振旅整衆也弔/相恤也詩小雅刺在上者不能弔)¶
(愍下民故號天/告亂上謂伯主)○楚圍宋之役師還子重請取于申呂¶
以為賞田王許之申公巫臣曰不可此申呂所以邑也¶
是以為賦以御北方若取之是無申呂也晉鄭必至于¶
漢王乃止子重是以怨巫臣子反欲取夏姬巫臣止之¶
<pb:KR1e0084_WYG_019-3b>¶
遂取以行子反亦怨之及共王即位子重子反殺巫臣¶
之族子閻子蕩及清尹弗忌及襄老之子黑要而分其¶
室子重取子閻之室使沈尹與王子罷分子蕩之室子¶
反取黑要與清尹之室巫臣自晉遺二子書曰爾以䜛¶
慝貪惏事君而多殺不辜余必使爾罷於奔命以死巫¶
臣請使於呉晉侯許之呉子壽夢説之乃通呉於晉以¶
兩之一卒適呉舍偏兩之一焉與其射御教呉乘車教¶
之戰陳教之叛楚置其子狐庸焉使為行人於呉呉始¶
<pb:KR1e0084_WYG_019-4a>¶
伐楚伐巢伐徐子重奔命馬陵之會呉入州來子重自¶
鄭奔命子重子反於是乎一嵗七奔命蠻夷屬於楚者¶
呉盡取之是以始大通呉於上國(呉僻在蠻夷不與中/國通自巫臣以一婦)¶
(人故奔晉使呉而始通焉圍宋見莊王之伯申吕楚二/邑分申呂之田以自賞巫臣言申呂賴此田成邑去此)¶
(田則無以出兵而二邑壊北方中國也閻蕩弗忌皆巫/臣族以夏姬并怨黑要亦殺之二子子重子反呉屬楚)¶
(楚晉争衡故巫臣獻謀於晉使巳使呉教呉反楚為其/内害夀夢呉子乗季札父也車一乘為兩百人為卒偏)¶
(車之半也又五十人為偏楚廣百人故以百人往而留/其二十五人則半車之一矣故曰舍偏兩之一狐庸巫)¶
(臣子亦智士故寘之呉為行人使謀外事巢今南直𨽻/巢縣徐今泗州有徐城州來今為壽州皆楚屬國於是)¶
<pb:KR1e0084_WYG_019-4b>¶
(二子徃來奔命/而楚不獲寧矣)¶
八年秋晉侯使申公巫臣如呉(餘見晉景/楚共争伯)○冬晉士燮¶
來聘言伐郯也以其事呉故公賂之請緩師文子不可¶
曰君命無二失信不立禮無加貨事無二成君後諸侯¶
是寡君不得事君也燮將復之季孫懼使宣伯帥師會¶
伐郯(士燮謚文子言受命于君不得有二失信於君無/以自立朝聘既有贈送之禮復有私賂是加貨於)¶
(禮所無公私之事不兩成以君命為公/受賄為私也不得事君將與魯絶也)¶
九年春會于蒲以尋馬陵之盟　是行也將始會呉呉¶
<pb:KR1e0084_WYG_019-5a>¶
人不至(蒲衛地詳見晉/景楚共争伯)¶
十五年十一月會呉于鍾離始通呉也(鍾離楚邑今/鳳陽府境)襄¶
公三年春楚子重伐呉為簡之師克鳩兹至于衡山使¶
鄧廖帥組甲三百被練三千以侵呉呉人要而撃之獲¶
鄧廖其能免者組甲八十被練三百而巳子重歸既飲¶
至三日呉人伐楚取駕駕良邑也鄧廖亦楚之良也君¶
子謂子重於是役也所獲不如所亡楚人以是咎子重¶
子重病之遂遇心疾而卒(簡選也鳩兹呉邑今南直𨽻/蕪湖縣東四十里有鳩茲港)¶
<pb:KR1e0084_WYG_019-5b>¶
(衡山在今浙江湖州府城南組甲漆甲成組文被練/練袍皆精兵也飲至告廟而飲至也心疾愧恚成疾)六¶
月公會單頃公及諸侯巳未同盟于雞澤晉侯使荀會¶
逆呉子于淮上呉子不至(頃公王卿士淮河自今泗州/龜山北流入淮安府界滎迴)¶
(城東入城呉不/至道逺多難也)¶
五年夏呉子使夀越如晉辭不會于雞澤之故且請聽¶
諸侯之好晉人將為之合諸侯使魯衛先會呉且告會¶
期故孟獻子孫文子會呉于善道九月丙午盟于戚會¶
呉也(夀越呉大夫聽好更請會也以道逺先/告其期善道吳地今南直𨽻旴&KR0455;縣)¶
<pb:KR1e0084_WYG_019-6a>¶
十年春會于柤會呉子壽夢也(柤楚/地)¶
十二年秋呉子夀夢卒臨於周廟禮也凡諸侯之喪異¶
姓臨於外同姓於宗廟同宗於祖廟同族於禰廟是故¶
魯為諸姬臨於周廟為邢凡蔣茅胙祭臨於周公之廟¶
(周廟文王廟外於城外向其國宗廟所出之王廟祖廟/始封君之廟禰廟父廟同族謂髙祖以下諸姬同姓國)¶
(邢凡等六國皆周公之支子别/封共祖周公周公廟祖廟也)¶
十三年秋楚共王卒呉侵楚養由基奔命子庚以師繼¶
之養叔曰呉乘我喪謂我不能師也必易我而不戒子¶
<pb:KR1e0084_WYG_019-6b>¶
為三覆以待我我請誘之子庚從之戰于庸浦大敗呉¶
師獲公子黨君子以呉為不弔詩曰不弔昊天亂靡有¶
定(養由基字叔子庚楚司馬戒備也覆伏兵庸浦楚地/不弔謂乘楚喪不以天道相恤也詩小雅言不為天)¶
(所弔恤則禍/亂無定時)¶
十四年春呉告敗于晉會於向為呉謀楚故也范宣子¶
數呉之不徳也以退呉人(向鄭地士匄以呉伐喪/為不徳餘見悼公復伯)呉子¶
諸樊既除喪將立季札季札辭曰曹宣公之卒也諸侯¶
與曹人不義曹君將立子臧子臧去之遂弗為也以成¶
<pb:KR1e0084_WYG_019-7a>¶
曹君君子曰能守節君義嗣也誰敢奸君有國非吾節¶
也札雖不才願附於子臧以無失節固立之弃其室而¶
耕乃舍之(諸樊呉子乘之長子季札諸樊少弟以賢故/讓之立札自附曹子臧之義固讓而止子臧)¶
(事見小國交魯傳言季札之讓呉兄弟相傳○春秋中/讓國者三呉季札曹子臧衛子南南事微不著皆足稱)¶
(賢而皆不克以靖國蓋其性自不樂於為君非有/為也然徳非至徳而于王季武王之事亦不逮矣)秋楚¶
子為庸浦之役故子囊師於棠以伐呉呉不出而還子¶
囊殿以呉為不能而弗儆呉人自臯舟之隘要而撃之¶
楚人不能相救呉人敗之獲楚公子宜穀(棠楚邑今為/南直𨽻六合)¶
<pb:KR1e0084_WYG_019-7b>¶
(江浦二縣殿後軍/臯舟呉險阨之道)¶
二十四年夏楚子為舟師以伐呉不為軍政無功而還¶
(軍政嚴設/賞罰也)冬呉人為楚舟師之役故召舒鳩人舒鳩人¶
叛楚(詳見楚五/令尹代政)¶
二十五年秋楚令尹子木伐之　呉人救之　呉師大¶
敗(詳見五令/尹代政)十二月呉子諸樊伐楚以報舟師之役門¶
于巢巢牛臣曰呉王勇而輕若啓之將親門我獲射之¶
必殪是君也死疆其少安從之呉子門焉牛臣隠於短¶
<pb:KR1e0084_WYG_019-8a>¶
牆以射之卒(門攻其門啟開門也殪/死也諸樊卒餘祭立)¶
二十六年夏楚子秦人侵呉及雩婁聞呉有備而還(雩/婁)¶
(呉地在今霍丘縣境餘見楚/平王得國晉平楚康争伯)¶
二十九年夏五月呉人伐越獲俘焉以為閽使守舟呉¶
子餘祭觀舟閽以刀弑之(餘祭弑/夷昧立)六月呉公子札來聘¶
見叔孫穆子説之謂穆子曰子其不得死乎好善而不¶
能擇人吾聞君子務在擇人吾子為魯宗卿而任其大¶
政不慎舉何以堪之禍必及子請觀於周樂使工為之¶
<pb:KR1e0084_WYG_019-8b>¶
歌周南召南曰美哉始基之矣猶未也然勤而不怨矣¶
為之歌&KR0385;&KR0352;衛曰美哉淵乎憂而不困者也吾聞衛康¶
叔武公之徳如是是其衛風乎為之歌王曰美哉思而¶
不懼其周之東乎為之歌鄭曰美哉其細巳甚民弗堪¶
也是其先亡乎為之歌齊曰美哉泱泱乎大風也哉表¶
東海者其大公乎國未可量也為之歌豳曰美哉蕩乎¶
樂而不淫其周公之東乎為之歌秦曰此之謂夏聲夫¶
能夏則大大之至也其周之舊乎為之歌魏曰美哉渢¶
<pb:KR1e0084_WYG_019-9a>¶
渢乎大而婉險而易行以徳輔此則明主也為之歌唐¶
曰思深哉其有陶唐氏之遺民乎不然何憂之逺也非¶
令徳之後誰能若是為之歌陳曰國無主其能久乎自¶
鄶以下無譏焉為之歌小雅曰美哉思而不貳怨而不¶
言其周徳之衰乎猶有先王之遺民焉為之歌大雅曰¶
廣哉熈熙乎曲而有直體其文王之徳乎為之歌頌曰¶
至矣哉直而不倨曲而不屈邇而不偪逺而不攜遷而¶
不淫復而不厭哀而不愁樂而不荒用而不匱廣而不¶
<pb:KR1e0084_WYG_019-9b>¶
宣施而不費取而不貪處而不底行而不流五聲和八¶
風平節有度守有序盛徳之所同也見舞象箾南籥者¶
曰美哉猶有憾見舞大武者曰美哉周之盛也其若此¶
乎見舞韶濩者曰聖人之𢎞也而猶有慙徳聖人之難¶
也見舞大夏者曰美哉勤而不徳非禹其誰能修之見¶
舞韶箾者曰徳至矣哉大矣如天之無不幬也如地之¶
無不載也雖甚盛徳其蔑以加於此矣觀止矣若有他¶
樂吾不敢請巳其出聘也通嗣君也故遂聘于齊説晏¶
<pb:KR1e0084_WYG_019-10a>¶
平仲謂之曰子速納邑與政無邑無政乃免於難齊國¶
之政將有所歸未獲所歸難未歇也故晏子因陳桓子¶
以納政與邑是以免於欒髙之難聘於鄭見子産如舊¶
相識與之縞帶子産獻紵衣焉謂子産曰鄭之執政侈¶
難將至矣政必及子子為政慎之以禮不然鄭國將敗¶
適衛說蘧瑗史狗史鰌公子荆公叔發公子朝曰衛多¶
君子未有患也自衛如晉將宿於戚聞鐘聲焉曰異哉¶
吾聞之也辯而不徳必加於戮夫子獲罪於君以在此¶
<pb:KR1e0084_WYG_019-10b>¶
懼猶不足而又何樂夫子之在此也猶燕之巢于幕上¶
君又在殯而可以樂乎遂去之文子聞之終身不聽琴¶
瑟適晉説趙文子韓宣子魏獻子曰晉國其萃於三族¶
乎説叔向將行謂叔向曰吾子勉之君侈而多良大夫¶
皆富政將在家吾子好直必思自免於難(夷昩嗣位使/札聘上國始)¶
(至魯穆子名豹不得死不以夀終竟死於豎牛之手周/樂天子之禮樂魯以周公故得有之以從樂歌皆依本)¶
(國所常用歌曲周南召南王化之基化未大行勤勞而/得其正邶&KR0352;皆衛也武王伐紂分其地為三監三監叛)¶
(周公滅之更封康叔并其地故三國盡被康叔之化淵/深也亡國之民哀以思其民困武公康叔九世孫二公)¶
<pb:KR1e0084_WYG_019-11a>¶
(徳化深逺雖遭宣公淫亂懿公滅亡民猶秉義不至於/困所遺固然也王黍離也幽王遇犬戎之禍平王東遷)¶
(王政不行於天下與諸侯同故不為雅宗周殞滅故憂/思猶有先王之遺風故不懼鄭詩第七美其有政治之)¶
(音譏其煩碎知不能久齊詩第八泱泱𢎞大之聲大公/封齊為東海表率其後將强大也豳周之舊國詩第十)¶
(五美其徳之廣樂而有節故不淫周公遭管蔡之變東/征三年為成王陳后稷先公不敢怠荒以成王業故曰)¶
(周公之東秦詩第十一後仲尼刪定故不同秦本在西/戎汧隴之西秦仲始有車馬禮樂去戎狄之音而有諸)¶
(夏之聲故謂之夏聲襄公佐周平王東遷而受其地故/曰周之舊魏詩第九魏姬姓國晉獻戚之渢渢浺瀜之)¶
(聲謂如風行巨水也是大而險然婉而易行故可以徳/輔唐詩第十晉本唐國故有堯之遺風憂思深逺必令)¶
(徳之後陳詩第十二淫聲放蕩無所畏忌故曰國無主/鄫第十三曹第十四季聞此歌不復譏論之以二國微)¶
<pb:KR1e0084_WYG_019-11b>¶
(也小雅小正亦歌樂之常憂思怨忿而無貳心猶不忍/形於言疑當幽厲之世去文武未逺其遺民猶存蓋變)¶
(小雅也大雅陳文王之徳以正天下熙熙和樂之聲委/曲而有正直之體故知為文徳頌者以成功告于神明)¶
(至哉言道備也不倨直之美不屈曲之美不偪謙也不/攜仁也不淫有守也不厭日新也不愁知命也不荒節)¶
(之以禮也不匱徳𢎞大不宣不自顯不費因利而利之/不貪義然後取底滯也不底守以道也不流制以義也)¶
(五音宫商角徵羽八風八方之風八音既諧節有度也/無相奪倫守其序也頌有殷魯故曰盛徳之所同樂有)¶
(歌有舞舞以容故云見象象其功徳也萷舞所執之竿/即詩序所謂維清奏象舞武舞也南籥二南之籥文舞)¶
(也皆文王之樂美美其徳也憾憾未周洽天下大武武/王樂韶濩湯樂韶猶紹也紹繼大禹故曰韶防濩下民)¶
(故曰濩慙慙於放桀言湯而不及武者或為先王諱也/大夏禹樂禹治水八年其勤至矣而不矜不伐故云不)¶
<pb:KR1e0084_WYG_019-12a>¶
(徳韶箾舜樂紹堯之徳曰韶札以舜徳盛如天地蔑加/故止焉而不敢復請且知其篇終也札觀樂而知政極)¶
(其評議之當何其賢明才博之絶人豈在呉而涉知其/樂歌之文或左氏附會之也又聘諸國而遍識其賢納)¶
(歸之公歇盡也欒髙之難見田氏傾齊帶大帶呉地貴/縞鄭地貴紵故各以獻瑗蘧伯玉史狗史朝之子文子)¶
(史鰌史魚發公叔文子戚孫文子邑辯猶争也君在/殯獻公未葬也君不徳而臣賢且富故政必歸之)¶
三十一年冬呉子使屈狐庸聘于晉通路也趙文子問¶
焉曰延州來季子其果立乎巢隕諸樊閽戕戴呉天似¶
啓之何如對曰不立是二王之命也非啟季子也若天¶
所啟其在今嗣君乎甚徳而度徳不失民度不失事民¶
<pb:KR1e0084_WYG_019-12b>¶
親而事有序其天所啓也有呉國者必此君之子孫實¶
終之季子守節者也雖有國不立(狐庸以呉行人聘晉/延州來季札前後食)¶
(邑故以為稱延延陵今南直/𨽻常州嗣君光度檢則也)¶
昭公四年秋七月楚子以諸侯伐呉圍朱方克之(詳見/靈王)¶
(之/亂)冬呉伐楚入棘櫟麻以報朱方之役楚沈尹射奔命¶
於夏汭葴尹宜咎城鍾離薳啟疆城巢然丹城州來(棘/櫟)¶
(麻皆楚東鄙邑夏汭漢水曲今湖廣武昌府境有夏汭/呉兵在東北楚盛兵東南以絶其後宜咎陳大夫奔楚)¶
(然丹鄭子/革前奔楚)¶
<pb:KR1e0084_WYG_019-13a>¶
五年冬十月楚子以諸侯及東夷伐呉以報棘櫟麻之¶
役薳射以繁揚之師會於夏汭越大夫常壽過帥師會¶
楚子于瑣聞呉師出薳啟疆帥師從之遽不設備呉人¶
敗諸鵲岸楚子以驛至於羅汭呉子使其弟蹶由犒師¶
楚人執之將以釁鼓王使問焉曰女卜來吉乎對曰吉¶
寡君聞將治兵於敝邑卜之以守龜曰余亟使人犒師¶
請行以觀王怒之疾徐而為之備尚克知之龜兆告吉¶
曰克可知也君若驩焉好逆使臣兹敝邑休怠而忘其¶
<pb:KR1e0084_WYG_019-13b>¶
死亡無日矣今君奮焉震電馮怒虐執使臣將以釁鼓¶
則呉知所備矣敝邑雖羸若早修完其可以息師難易¶
有備可謂吉矣且呉社稷是卜豈為一人使臣獲釁軍¶
鼓而敝邑知備以禦不虞其為吉孰大焉國之守龜其¶
何事不卜一臧一否其誰能常之城濮之兆其報在邲¶
今此行也其庸有報志乃弗殺楚師濟於羅汭沈尹赤¶
會楚子次於萊山薳射帥繁揚之師先入南懐楚師從¶
之及汝清呉不可入楚子遂觀兵於坻箕之山是行也¶
<pb:KR1e0084_WYG_019-14a>¶
呉早設備楚無功而還以蹶由歸楚子懼呉使沈尹射¶
待命于巢逺啟彊待命于雩婁禮也(薳射楚大夫瑣楚/地遽怱遽也鵲岸)¶
(楚地南直𨽻舒縣杜云有鵲尾渚又河南羅縣南有鵲/山未詳驛傳也羅水名守龜疑寳龜藏于宗廟者余亟)¶
(使述呉令龜之詞馮怒盛怒也兆龜兆報應也城濮戰/楚卜吉應乃在邲報志志在應其卜吉也南懐汝清皆)¶
(楚界禮謂備敵之禮○懼而/脩備兵家之常何禮之有)¶
六年九月徐儀楚聘于楚楚子執之逃歸懼其叛也使¶
薳洩伐徐呉人救之令尹子蕩帥師伐呉師于豫章而¶
次于乾谿呉人敗其師於房鍾獲宫廐尹弃疾子蕩歸¶
<pb:KR1e0084_WYG_019-14b>¶
罪於薳洩而殺之(儀楚徐大夫薳洩楚大夫乾谿楚東/竟房鍾呉地弃疾鬭韋龜之父歸罪)¶
(薳洩以解其/敗軍之罪)¶
十三年夏晉　並徴會告于呉秋晉侯會呉子于良水¶
道不可呉子辭乃還(徴會召諸侯會平丘也良今/南直𨽻邳州城北有良城)¶
十九年冬令尹子瑕言蹶由於楚子曰彼何罪諺所謂¶
室於怒市於色者楚之謂矣舍前之忿可也乃歸蹶由¶
(楚子平王也子瑕言靈王怒呉子而執/其使猶人忿於室家而作色於市人)¶
　　闔廬入郢¶
<pb:KR1e0084_WYG_019-15a>¶
昭公十三年冬呉滅州來令尹子旗請伐呉王弗許曰¶
吾未撫民人未事鬼神未脩守備未定國家而用民力¶
敗不可悔州來在呉猶在楚也子姑待之(州來今夀州/為呉楚要害)¶
(之地呉前入而今滅之/以封季子後以遷蔡)¶
十五年　楚費無極害朝呉之在蔡也欲去之乃謂之¶
曰王唯信子故處子於蔡子亦長矣而在下位辱必求¶
之吾助子請又謂其上之人曰王唯信呉故處諸蔡二¶
三子莫之如也而在其上不亦難乎弗圖必及於難夏¶
<pb:KR1e0084_WYG_019-15b>¶
蔡人逐朝呉朝呉出奔鄭王怒曰余唯信呉故置諸蔡¶
且微呉吾不及此女何故去之無極對曰臣豈不欲呉¶
然而前知其為人之異也呉在蔡蔡必速飛去呉所以¶
翦其翼也(朝呉有功於平王無極忌其寵謀害之誘之/請求上位而又間其位在呉上者使逐之至)¶
(王怒又云去呉以翦蔡欲悦也異言其多權謀以烏喻/蔡言呉必能使蔡速飛背楚故翦之是年呉夷昧卒王)¶
(僚/立)¶
十七年冬呉伐楚陽匈為令尹卜戰不吉司馬子魚曰¶
我得上流何故不吉且楚故司馬令龜我請改卜令曰¶
<pb:KR1e0084_WYG_019-16a>¶
魴也以其屬死之楚師繼之尚大克之吉戰于長岸子¶
魚先死楚師繼之大敗呉師獲其乘舟餘皇使隨人與¶
後至者守之環而塹之及泉盈其隧炭陳以待命呉公¶
子光請於其衆曰喪先王之乘舟豈唯光之罪衆亦有¶
焉請藉取之以救死衆許之使長鬛者三人潛伏於舟¶
側曰我呼餘皇則對師夜從之三呼皆迭對楚人從而¶
殺之楚師亂呉人大敗之取餘皇以歸(陽匈字子瑕子/魚名魴司馬主)¶
(兵故卜戰令龜以事命於龜長岸楚地餘皇舟名隧出/入道置炭火滿於隧陳兵守之光諸樊子闔廬藉借衆)¶
<pb:KR1e0084_WYG_019-16b>¶
(力也長鬛多髭鬚似楚人者三呼更對/楚人以為怪殺之而亂傳言光有謀)¶
十九年　楚子之在蔡也郹陽封人之女奔之生大子¶
建及即位使伍奢為之師費無極為少師無寵焉欲譖¶
諸王曰建可室矣王為之聘于秦無極與逆勸王取之¶
正月楚夫人嬴氏至自秦(在蔡蓋為大夫時往聘蔡郹/陽蔡邑伍奢舉之子貟之父)¶
(室妻也無極既言可妻又以女美勸王皆欲/譖建而先為之地也秦女歸王故稱夫人)夏楚子為¶
舟師以伐濮費無極言於楚子曰晉之伯也邇於諸夏¶
而楚辟陋故弗能與争若大城城父而置大子焉以通¶
<pb:KR1e0084_WYG_019-17a>¶
北方王收南方是得天下也王説從之故太子建居于¶
城父(濮南夷也城父今為南直𨽻亳縣東南七/十里有城父城居太子亦將為讒地也)令尹子¶
瑕聘于秦拜夫人也(拜謝/秦)冬楚人城州來沈尹戍曰楚¶
人必敗昔呉滅州來子旗請伐之王曰吾未撫吾民今¶
亦如之而城州來以挑呉能無敗乎侍者曰王施舍不¶
倦息民五年可謂撫之矣戍曰吾聞撫民者節用於内¶
而樹徳於外民樂其性而無冦讎今宫室無量民人日¶
駭勞罷死轉忘寢與食非撫之也(前呉滅州來今楚復/取而城之戌莊王曾)¶
<pb:KR1e0084_WYG_019-17b>¶
(孫葉公諸梁父駭/驚也轉遷徙也)¶
二十年春費無極言於楚子曰建與伍奢將以方城之¶
外叛自以為猶宋鄭也齊晉又交輔之將以害楚其事¶
集矣王信之問伍奢伍奢對曰君一過多矣何信於讒¶
王執伍奢使城父司馬奮揚殺大子未至而使遣之三¶
月太子建奔宋王召奮揚奮揚使城父人執已以至王¶
曰言出於余口入於爾耳誰告建也對曰臣告之君王¶
命臣曰事建如事余臣不佞不能苟貳奉初以還不忍¶
<pb:KR1e0084_WYG_019-18a>¶
後命故遣之既而悔之亦無及矣王曰而敢來何也對¶
曰使而失命召而不來是再奸也逃無所入王曰歸從¶
政如他日無極曰奢之子材若在呉必憂楚國盍以免¶
其父召之彼仁必來不然將為患王使召之曰來吾免¶
而父棠君尚謂其弟貟曰爾適呉我將歸死吾知不逮¶
我能死爾能報聞免父之命不可以莫之奔也親戚為¶
戮不可以莫之報也奔死免父孝也度功而行仁也擇¶
任而往知也知死不辟勇也父不可弃名不可廢爾其¶
<pb:KR1e0084_WYG_019-18b>¶
免之相從為愈伍尚歸奢聞貟不來曰楚君大夫其旰¶
食乎楚人皆殺之貟如呉言伐楚之利於州于公子光¶
曰是宗為戮而欲反其讐不可從也貟曰彼將有他志¶
余姑為之求士而鄙以待之乃見鱄設諸焉而耕於鄙¶
(無極讒計巳成王信其讒召奢詰之一過納建妻也王/忿其言切執之奮揚知太子寃故遣去初初命還周旋)¶
(也奸犯也歸王善其言舍之使還棠邑今六合江浦二/縣奢長子尚為棠邑大夫稱君貟尚弟子胥不逮知不)¶
(及貟尚以已死遣弟為孝仁知勇復勉弟報仇愈于相/隨俱死旰食有呉憂不得早食也州于呉子僚時光欲)¶
(弑僚不利貟用事故破其謀員知光之可輔/遂進勇士以求入退居鄙野鱄設諸勇士也)¶
<pb:KR1e0084_WYG_019-19a>¶
二十一年三月葬蔡平公蔡大子朱失位位在卑大夫¶
送葬者歸見昭子昭子問蔡故以告昭子歎曰蔡其亡¶
乎若不亡是君也必不終詩曰不解于位民之攸暨今¶
蔡侯始即位而適卑身將從之(在卑謂不在嫡子位以/長幼齒詩大雅暨息也)¶
冬蔡侯未出奔楚費無極取貨於東國而謂蔡人曰朱¶
不用命於楚君王將立東國若不先從王欲楚必圍蔡¶
蔡人懼出朱而立東國朱愬於楚楚子將討蔡無極曰¶
平侯與楚有盟故封其子有二心故廢之靈王殺隠太¶
<pb:KR1e0084_WYG_019-19b>¶
子其子與君同惡徳君必甚又使立之不亦可乎且廢¶
置在君蔡無他矣(東國隠太子之子平侯廬之弟朱之/叔父有盟盟于鄧依陳蔡人以國是)¶
(也在君言權在/君他他心也)¶
二十三年秋呉人伐州來楚薳越帥師及諸侯之師奔¶
命救州來呉人禦諸鍾離子瑕卒楚師熸呉公子光曰¶
諸侯從於楚者衆而皆小國也畏楚而不獲巳是以來¶
吾聞之曰作事威克其愛雖小必濟胡沈之君幼而狂¶
陳大夫齧壯而頑頓與許蔡疾楚政楚令尹死其師熸¶
<pb:KR1e0084_WYG_019-20a>¶
帥賤多寵政令不壹七國同役而不同心帥賤而不能¶
整無大威命楚可敗也若分師先以犯胡沈與陳必先¶
奔三國敗諸侯之師乃搖心矣諸侯乖亂楚必大奔請¶
先者去備薄威後者敦陳整旅呉子從之戊辰晦戰于¶
雞父呉子以罪人三千先犯胡沈與陳三國争之呉為¶
三軍以繫於後中軍從王光帥右掩餘帥左呉之罪人¶
或奔或止三國亂呉師擊之三國敗獲胡沈之君及陳¶
大夫舍胡沈之囚使奔許與蔡頓曰吾軍死矣師譟而¶
<pb:KR1e0084_WYG_019-20b>¶
從之三國奔楚師大奔書曰胡子髠沈子逞滅獲陳夏¶
齧君臣之辭也不言戰楚未陳也(凡將威重則兵皆嚴/整詐不能施時令尹)¶
(子瑕以疾將兵使蘧越攝其事而瑕竟卒主帥喪亡其/軍人無復鬬志故如熸熸火滅也无謂越賤軍多寵人)¶
(政令不一可以詐襲故令前隊去戰備薄威嚴示不整/以誘之後則敦厚其陳整衆以待兵忌晦犯晦擊楚不)¶
(意也雞父在南直𨽻夀州境舊有雞備亭罪人不習戰/以餌之王王僚掩餘僚弟國君社稷之主與宗廟共其)¶
(存亡故稱滅大夫輕故曰獲此戌所/謂挑呉者楚既大敗州來必入呉矣)楚大子建之母在¶
郹召呉人而啟之冬十月甲申呉太子諸樊入郹取楚¶
夫人與其寳器以歸楚司馬薳越追之不及將死衆曰¶
<pb:KR1e0084_WYG_019-21a>¶
請遂伐呉以徼之薳越曰再敗君師死且有罪亡君夫¶
人不可以莫之死也乃縊於薳澨(郹郹陽也平王前娶/秦女廢太子建故母)¶
(歸其家恨失寵而召呉人諸樊門巢巳卒此誤應即諸/樊之太子光也徼要其勝負既敗雞父設往復敗是再)¶
(敗薳澨/楚地)楚囊瓦為令尹城郢沈尹戍曰子常必亡郢苟¶
不能衛城無益也古者天子守在四夷天子卑守在諸¶
侯諸侯守在四鄰諸侯卑守在四竟慎其四竟結其四¶
援民狎其野三務成功民無内憂而又無外懼國焉用¶
城今呉是懼而城於郢守巳小矣卑之不獲能無亡乎¶
<pb:KR1e0084_WYG_019-21b>¶
昔梁伯溝其公宫而民潰民弃其上不亡何待夫正其¶
疆埸修其土田險其走集親其民人明其伍候信其鄰¶
國慎其官守守其交禮不僭不貪不懦不耆完其守備¶
以待不虞又何畏矣詩曰無念爾祖聿修厥徳無亦監¶
乎若敖蚡冒至于武文土不過同慎其四竟猶不城郢¶
今土數圻而郢是城不亦難乎(囊瓦子囊之孫字子常/前用子囊遺言巳築郢)¶
(城今畏呉復増修以自固天子徳及逺四夷為之守在/諸侯巳卑諸侯政修四鄰為之守四竟裁自完而巳狎)¶
(安習也三務春夏秋之務梁事見秦取梁走集邊竟之/壘璧伍伍部候候望交禮交接之禮懦弱也耆强也詩)¶
<pb:KR1e0084_WYG_019-22a>¶
(大雅無念念也聿述也義取念祖考則述其徳以顯之/若敖蚡冒武文楚四君皆賢方百里為同方千里為圻)¶
(難難以為安○前子囊城郢君子以為忠此囊瓦城郢/戍以為必亡者蓋共王之季當楚方强而思城其國都)¶
(是防患於豫有謀國之深思焉今畏呉而城是智畧/無施自保不遑矣此事同而勢異情異不可不察也)¶
二十四年冬楚子為舟師以略呉疆沈尹戌曰此行也¶
楚必亡邑不撫民而勞之呉不動而速之呉踵楚而疆¶
埸無備邑能無亡乎越大夫胥犴勞王於豫章之汭越¶
公子倉歸王乘舟倉及夀夢帥師從王王及圉陽而還¶
呉人踵楚而邊人不備遂滅巢及鍾離而還沈尹戌曰¶
<pb:KR1e0084_WYG_019-22b>¶
亡郢之始於此在矣王壹動而亡二姓之帥㡬如是而¶
不及郢詩曰誰生厲階至今為梗其王之謂乎(畧行也/行呉境)¶
(將侵之踵躡其後汭水曲歸遺也越既遺王以舟復以/師從王圉陽楚地壽夢越大夫二姓之帥守巢鍾離二)¶
(大夫詩大雅厲/惡階道梗病也)¶
二十五年十二月楚子使薳射城州屈復茄人焉城丘¶
皇遷訾人焉使熊相禖郭巢季然郭巻子大叔聞之曰¶
楚王將死矣使民不安其土民必憂憂將及王弗能久¶
矣(薳射熊相禖季然楚三大夫州屈丘皇巢巻楚四邑/城築其城郭築其郭茄訾皆楚地復復於故遷遷之)¶
<pb:KR1e0084_WYG_019-23a>¶
(新/)¶
二十六年九月楚平王卒令尹子常欲立子西曰大子¶
壬弱其母非適也王子建實聘之子西長而好善立長¶
則順建善則治王順國治可不務乎子西怒曰是亂國¶
而惡君王也國有外援不可瀆也王有適嗣不可亂也¶
敗親速讐亂嗣不祥我受其名賂吾以天下吾滋不從¶
也楚國何為必殺令尹令尹懼乃立昭王(子西平王之/長庻壬昭王)¶
(名言其母為建聘是揚王之惡外援秦也瀆慢也不立/秦出將來討是速讐也名簒國之名○子西若立則無)¶
<pb:KR1e0084_WYG_019-23b>¶
(入郢之禍子常之言亦不可以人/廢也然子西以正拒自不能違矣)¶
二十七年春呉子欲因楚喪而伐之使公子掩餘公子¶
燭庸帥師圍濳使延州來季子聘于上國遂聘于晉以¶
觀諸侯楚莠尹然工尹麇帥師救濳左司馬沈尹戍帥¶
都君子與王馬之屬以濟師與呉師遇于窮令尹子常¶
以舟師及沙汭而還左尹郤宛工尹壽帥師至于潛呉¶
師不能退呉公子光曰此時也弗可失也告鱄設諸曰¶
上國有言曰不索何獲我王嗣也吾欲求之事若克季¶
<pb:KR1e0084_WYG_019-24a>¶
子雖至不吾廢也鱄設諸曰王可弑也母老子弱是無¶
若我何光曰我爾身也夏四月光伏甲於堀室而享王¶
王使甲坐於道及其門門階户席皆王親也夾之以鈹¶
羞者獻體改服於門外執羞者坐行而入執鈹者夾承¶
之及體以相授也光偽足疾入于堀室鱄設諸置劍於¶
魚中以進抽劍刺王鈹交於胸遂弑王闔廬以其子為¶
卿季子至曰苟先君無廢祀民人無廢主社稷有奉國¶
家無傾乃吾君也吾誰敢怨哀死事生以待天命非我¶
<pb:KR1e0084_WYG_019-24b>¶
生亂立者從之先人之道也復命哭墓復位而待呉公¶
子掩餘奔徐公子燭庸奔鍾吾楚師聞呉亂而還(掩餘/燭庸)¶
(皆王僚母弟潛楚邑在南直𨽻廬江縣有灊城季子聘/觀强弱也二尹楚官然麇其名都君子在都邑之士有)¶
(復除者王馬之屬王之養馬官屬校人濟師益其師也/窮楚地沙水名遇窮之師當呉之前至濳之師要呉之)¶
(後故呉不能退光言二弟將兵在外為敵國所制國内/空此機宜乘光諸樊子故自稱王嗣料季聘還亦以光)¶
(當立專諸深然之以僚無復可忌光感其意遂以身委/之堀室掘地為室預為避計僚備光甚密甲士坐道邊)¶
(至光門以其親持鈹環衛進羞者使解衣于外膝行而/進以鈹夾之及其體復以次相授進於王設諸灸全魚)¶
(置劍於中以刺王雖鈹交其胷而竟弑之鈹劍屬闔廬/光也以鱄諸子為卿異自諸樊以下兄弟相傳而不立)¶
<pb:KR1e0084_WYG_019-25a>¶
(適欲以次及季子季子不立而僚以夷昧之子立光固/宜有國者故札云爾復使命於僚墓而哭之居本位待)¶
(光命徐鍾吾二國鍾吾今為南直/𨽻宿遷縣郤宛以乘亂不祥故還)郤宛直而和國人説¶
之鄢將師為右領與費無極比而惡之令尹子常賄而¶
信讒無極譖郤宛焉謂子常曰子惡欲飲子酒又謂子¶
惡令尹欲飲酒於子氏子惡曰我賤人也不足以辱令¶
尹令尹將必來辱為恵巳甚吾無以酬之若何無極曰¶
令尹好甲兵子出之吾擇焉取五甲五兵曰置諸門令¶
尹至必觀之而從以酬之及饗日帷諸門左無極謂令¶
<pb:KR1e0084_WYG_019-25b>¶
尹曰吾㡬禍子子惡將為子不利甲在門矣子必無往¶
且此役也呉可以得志子惡取賂焉而還又誤羣帥使¶
退其師曰乘亂不祥呉乗我喪我乘其亂不亦可乎令¶
尹使視郤氏則有甲焉不往召鄢將師而告之將師退¶
遂令攻郤氏且爇之子惡聞之遂自殺也國人弗爇令¶
曰不爇郤氏與之同罪或取一編菅焉或取一秉秆焉¶
國人投之遂弗爇也令尹炮之盡滅郤氏之族黨殺陽¶
令終與其弟完及佗與晉陳及其子弟晉陳之族呼於¶
<pb:KR1e0084_WYG_019-26a>¶
國曰鄢氏費氏自以為王専禍楚國弱寡王室䝉王與¶
令尹以自利也令尹盡信之矣國將如何令尹病之(右/領)¶
(楚官子惡郤宛字酬報獻也曰置至酬之無極辭帷帳/帷陳甲兵其中此役救潛之役遂令將師令也爇燒也)¶
(編菅苫也秉把也秆藁也投投於地競取其屋之材以/投地不忍燒之也炮燔郤宛也令終陽匈子晉陳楚大)¶
(夫皆郤氏/黨䝉蔽也)楚郤宛之難國言未巳進胙者莫不謗令尹¶
沈尹戌言於子常曰夫左尹與中廐尹莫知其罪而子¶
殺之以興謗讟至于今不巳戍也惑之仁者殺人以掩¶
謗猶弗為也今吾子殺人以興謗而弗圖不亦異乎夫¶
<pb:KR1e0084_WYG_019-26b>¶
無極楚之讒人也民莫不知去朝呉出蔡侯朱喪大子¶
建殺連尹奢屏王之耳目使不聰明不然平王之温恵¶
共儉有過成莊無不及焉所以不獲諸侯邇無極也今¶
又殺三不辜以興大謗㡬及子矣子而不圖將焉用之¶
夫鄢將師矯子之命以滅三族國之良也而不愆位呉¶
新有君疆埸日駭楚國若有大事子其危哉知者除讒¶
以自安也今子愛讒以自危也甚矣其惑也子常曰是¶
瓦之罪敢不良圖九月巳未子常殺費無極與鄢將師¶
<pb:KR1e0084_WYG_019-27a>¶
盡滅其族以説于國謗言乃止(進胙國人祭祀者謗詛/也左尹郤宛也中廐尹)¶
(陽令終也三不辜郤氏陽氏/晉陳氏不愆位在位無愆過)¶
三十年秋呉子使徐人執掩餘使鍾吾人執燭庸二公¶
子奔楚楚子大封而定其徙使監馬尹大心逆呉公子¶
使居養莠尹然左司馬沈尹戍城之取於城父與胡田¶
以與之將以害呉也子西諫曰呉光新得國而親其民¶
視民如子辛苦同之將用之也若好吾邊疆使柔服焉¶
猶懼其至吾又彊其讐以重怒之無乃不可乎呉周之¶
<pb:KR1e0084_WYG_019-27b>¶
胄裔也而弃在海濵不與姬通今而始大比于諸華光¶
又甚文將自同於先王不知天將以為虐乎使翦喪呉¶
國而封大異姓乎其抑亦將卒以祚呉乎其終不逺矣¶
我盍姑億吾鬼神而寧吾族姓以待其歸將焉用自播¶
揚焉王弗聽呉子怒冬十二月呉子執鍾吾子遂伐徐¶
防山以水之巳卯滅徐徐子章禹斷其髪攜其夫人以¶
逆呉子呉子唁而送之使其邇臣從之遂奔楚楚沈尹¶
戍帥師救徐弗及遂滅夷使徐子處之(呉子忌二子在/徐故使執之楚)¶
<pb:KR1e0084_WYG_019-28a>¶
(乃大封殖之故子西以為重其怒大封多分與土田定/徒定其所徙之居又使逆之於竟養所封邑城城養胡)¶
(田故胡子之田柔服使呉柔而服自同先王言光文甚/志美欲比於先周盛時也終不逺言其究竟可俟億安)¶
(也歸善惡之歸播揚宣耀而無遵養之意防壅/也壅山水以灌徐斷髪自刑示懼夷城父也)呉子問¶
於伍員曰初而言伐楚余知其可也而恐其使余往也¶
又惡人之有余之功也今余將自有之矣伐楚何如對¶
曰楚執政衆而乖莫適任患若為三師以肄焉一師至¶
彼必皆出彼出則歸彼歸則出楚必道敝亟肄以罷之¶
多方以誤之既罷而後以三軍繼之必大克之闔廬從¶
<pb:KR1e0084_WYG_019-28b>¶
之楚於是乎始病(肄習也數往數來如肄/習也道敝罷敝於道)¶
三十一年秋呉人侵楚伐夷侵濳六楚沈尹戍帥師救¶
濳呉師還楚師遷潛於南岡而還呉師圍弦左司馬戍¶
右司馬稽帥師救弦及豫章呉師還始用子胥之謀也¶
(濳六楚/二邑)十二月辛亥朔日有食之是夜也趙簡子夢童¶
子臝而轉以歌旦占諸史墨曰吾夢如是今而日食何¶
也對曰六年及此月也呉其入郢乎終亦弗克入郢必¶
以庚辰日月在辰尾庚午之日日始始有謫火勝金故¶
<pb:KR1e0084_WYG_019-29a>¶
弗克(臝臝體也轉宛轉也簡子夢適與日食會疑咎在/已故問之史墨知夢非日食之應故不釋夢而釋)¶
(日食之咎在楚周十二月夏十月日月合朔於辰尾而/食庚午周十月十九日閲四十一日至辛亥朔日雖食)¶
(於辛亥而變始于庚午以始變為占而日在辰故知入/郢之日必以庚辰午南方楚位以午日有變故災在楚)¶
(辰東方呉在楚東故入郢必呉午火庚金金為火妃午/火勝庚金楚氣猶旺故呉終不克亥水也水數六故六)¶
(年辰尾龍尾/謫變氣也)¶
定公二年四月桐叛楚呉子使舒鳩氏誘楚人曰以師¶
臨我我伐桐為我使之無忌秋楚囊瓦伐呉師于豫章¶
呉人見舟于豫章而濳師于巢冬十月呉軍楚師于豫¶
<pb:KR1e0084_WYG_019-29b>¶
章敗之遂圍巢克之獲楚公子繁(桐今南直𨽻安慶府/有桐城舒舒城縣與)¶
(鳩皆楚屬國呉教舒鳩誘楚使以兵臨我我伐桐偽若/畏楚師之臨巳而為伐其叛國以取媚者欲使楚不忌)¶
(所謂多方以誤之楚從舒鳩伐呉呉見舟豫章偽若為/楚伐桐而實濳師以撃楚軍楚不忌故敗繁守巢大夫)¶
三年冬蔡昭侯為兩佩與兩裘以如楚獻一佩一裘於¶
昭王昭王服之以享蔡侯蔡侯亦服其一子常欲之弗¶
與三年止之唐成公如楚有兩肅爽馬子常欲之弗與¶
亦三年止之唐人或相與謀請代先從者許之飲先從¶
者酒醉之竊馬而獻之子常子常歸唐侯自拘於司敗¶
<pb:KR1e0084_WYG_019-30a>¶
曰君以弄馬之故隠君身弃國家羣臣請相夫人以償¶
馬必如之唐侯曰寡人之過也二三子無辱皆賞之蔡¶
人聞之固請而獻佩于子常子常朝見蔡侯之徒命有¶
司曰蔡君之久也官不共也明日禮不畢將死蔡侯歸¶
及漢執玉而沈曰余所有濟漢而南者有若大川蔡侯¶
如晉以其子元與其大夫之子為質焉而請伐楚(佩佩/玉唐)¶
(國在湖廣棗陽縣東南百五十里舊有上唐縣成公恵/侯後肅爽駿馬名隨州城北唐城白雲鄉有驌驦陂自)¶
(拘以竊馬故也隠憂約相助也夫人謂圉馬者官不共/言禮遣蔡侯之物不供備蔡在汝南漢北誓言若復渡)¶
<pb:KR1e0084_WYG_019-30b>¶
(漢事楚當受禍明如大川○囊瓦之賄不足論矣唐蔡/二君以弱小處强暴之下忍欲示檏猶恐不寧而乃以)¶
(翫好誇示貪夫/其及也宜矣)¶
四年春三月劉文公合諸侯于召陵謀伐楚也晉荀寅¶
求貨於蔡侯弗得　乃辭蔡侯　沈人不會于召陵晉¶
人使蔡伐之夏蔡滅沈秋楚為沈故圍蔡伍貟為呉行¶
人以謀楚楚之殺郤宛也伯氏之族出伯州犂之孫嚭¶
為呉大宰以謀楚楚自昭王即位無嵗不有呉師蔡侯¶
因之以其子乾與其大夫之子為質於呉冬蔡侯呉子¶
<pb:KR1e0084_WYG_019-31a>¶
唐侯伐楚舍舟于淮汭自豫章與楚夾漢左司馬戍謂¶
子常曰子沿漢而與之上下我悉方城外以毁其舟還¶
塞大隧直轅㝠阨子濟漢而伐之我自後撃之必大敗¶
之既謀而行武城黑謂子常曰呉用木也我用革也不¶
可久也不如速戰史皇謂子常楚人惡子而好司馬若¶
司馬毁呉舟于淮塞城口而入是獨克呉也子必速戰¶
不然不免乃濟漢而陳自小别至於大别三戰子常知¶
不可欲奔史皇曰安求其事難而逃之將何所入子必¶
<pb:KR1e0084_WYG_019-31b>¶
死之初罪必盡説十一月庚午二師陳于柏舉闔廬之¶
弟夫概王晨請於闔廬曰楚瓦不仁其臣莫有死志先¶
伐之其卒必奔而後大師繼之必克弗許夫㮣王曰所¶
謂臣義而行不待命者其此之謂也今日我死楚可入¶
也以其屬五千先撃子常之卒子常之卒奔楚師亂呉¶
師大敗之子常奔鄭史皇以其乘廣死呉從楚師及清¶
發將撃之夫㮣王曰困獸猶鬭況人乎若知不免而致¶
死必敗我若使先濟者知免後者慕之蔑有鬭心矣半¶
<pb:KR1e0084_WYG_019-32a>¶
濟而後可撃也從之又敗之楚人為食呉人及之奔食¶
而從之敗諸雍澨五戰及郢已夘楚子取其妹季芊畀¶
我以出涉睢鍼尹固與王同舟王使執燧象以奔呉師¶
庚辰呉入郢以班處宫子山處令尹之宫夫㮣王欲攻¶
之懼而去之夫㮣王入之左司馬戍及息而還敗呉師¶
于雍澨傷初司馬臣闔廬故恥為禽焉謂其臣曰誰能¶
免吾首呉句卑曰臣賤可乎司馬曰我實失子可哉三¶
戰皆傷曰吾不可用也巳句卑布裳剄而褁之藏其身¶
<pb:KR1e0084_WYG_019-32b>¶
而以其首免楚子渉睢濟江入于雲中王寝盗攻之以¶
戈撃王王孫由于以背受之中肩王奔鄖鍾建負季芊¶
以從由于徐蘇而從鄖公辛之弟懐將弑王曰平王殺¶
吾父吾殺其子不亦可乎辛曰君討臣誰敢讐之君命¶
天也若死天命將誰讐詩曰柔亦不茹剛亦不吐不侮¶
矜寡不畏彊禦唯仁者能之違彊陵弱非勇也乘人之¶
約非仁也滅宗廢祀非孝也動無令名非知也必犯是¶
余將殺女鬭辛與其弟巢以王奔隨呉人從之謂隨人¶
<pb:KR1e0084_WYG_019-33a>¶
曰周之子孫在漢川者楚實盡之天誘其衷致罰於楚¶
而君又竄之周室何罪君若顧報周室施及寡人以奬¶
天衷君之恵也漢陽之田君實有之楚子在公宫之北¶
呉人在其南子期似王逃王而巳為王曰以我與之王¶
必免隨人卜與之不吉乃辭呉曰以隨之辟小而密邇¶
於楚楚實存之世有盟誓至于今未改若難而弃之何¶
以事君執事之患不唯一人若鳩楚竟敢不聽命呉人¶
乃退鑪金初宦於子期氏實與隨人要言王使見辭曰¶
<pb:KR1e0084_WYG_019-33b>¶
不敢以約為利王割子期之心以與隨人盟(文公王官/伯也晉人)¶
(假王命以討楚故曰文公合諸侯餘見晉失諸侯沈今/為汝陽縣隣蔡晉使蔡滅之伯氏郤宛黨嚭因奔呉員)¶
(與嚭皆志必報其仇共謀破楚故楚苦兵淮汭淮水曲/呉乘舟從淮過蔡舍之時豫章乃今湖廣徳安府東&KR1354;)¶
(里章山也戍欲瓦縁漢水上下遮使勿渡巳以方城外/入毁吳所舍舟大隧在今河南羅山縣西南百二十里)¶
(一名九重闗直轅疑為武勝闗在今河南信陽縣南冥/阨在信陽縣東南九十里一名平靖闗有大小石門鑿)¶
(山為道是漢東三隘道塞之使吳不得退因與瓦師夾/擊黑武城大夫用軍器革不可持久故欲速决史皇楚)¶
(大夫又緣國人素情恐戍獨克為功欲速戰以先之城/口三隘道總名瓦濟漢從其言禹貢漢水至大别南入)¶
(江則此二别在江夏界今大别在漢陽府城東北漢江/之右小别在漢川縣一十里不可不可支也安求言安)¶
<pb:KR1e0084_WYG_019-34a>¶
(寧時求知政事難時不可逃又以致死克呉可免貪賄/致冦之罪二師呉楚之師柏舉楚地在今河南西平縣)¶
(本柏子國地夫㮣後自立為王故稱王擅以偏師撃囊/瓦卒而大勝清發水名雍澨為今岳州府東南㴩湖自)¶
(此楚兵又五止戰皆敗及郢○如戍之謀楚殊有勝形/而史皇以妬功之心背其謀而輕戰以致敗則入郢之)¶
(禍㡬史皇之為也固一死不足贖矣於時呉多謀臣而/其功夫㮣實成之亦所謂非一狐之腋者哉○楚以重)¶
(兵禦呉於境不虞其大敗呉乘勝而至故不暇為守禦/倉皇以出&KR0140;我或云李芊字呉兵自東迫楚王涉睢自)¶
(西而稍南睢沮同燧象燒火燧繋象尾使赴呉師驚却/之以班呉以尊卑班次處楚君臣之宫室子山呉王子)¶
(夫㮣自以功髙奪其宫戍聞楚敗故還雖能敗呉師而/身被重創句卑戌臣失不知其賢也戍將死剄取其首)¶
(以裳褁之見戍之忠壯雲中雲夢澤中蓋江北之夢今/湖廣徳安府其地王前既涉沮避呉兵此復由沮入江)¶
<pb:KR1e0084_WYG_019-34b>¶
(遶呉兵南而北濟鍾建由于皆楚臣干以背代王受戈/闗絶至蘇復從鄖本雲中地前平王封蔓成然之子鬭)¶
(辛於鄖事見上巻懐欲弑王以報父仇辛既禁止復奉/王奔隨隨與鄖鄰壤也公宫隨侯之宫子期昭王兄公)¶
(子結一人謂楚王鳩安集也鑪金子期臣要言無以楚/王與呉并免子期王喜其意欲引見之以比王臣金言)¶
(不敢乗君父困約時以致榮利割/心當心前割血以盟示其至心)○(世稱五伯齊桓晉/文信云盛矣秦穆)¶
(僅婎西陲楚莊用夷陵夏巳難為並而宋襄志業猶劣/又安能與之伍也白虎通以吳闔廬繼晉救蔡與桓文)¶
(穆莊列而伍之蓋庻㡬焉子胥謂夫差曰/我令若父覇則當時固亦以伯稱也哉)○(又按此傳/云囊瓦城)¶
(郢又云呉從楚師五戰及郢楚子涉睢則郢止一城呉/兵至而昭王避之出矣考史記註楚都郢今江陵縣北)¶
(紀南城是至平王更城郢在江陵東北故郢城是也又/荆州紀云昭王十年呉通漳水灌紀南入赤湖進灌郢)¶
<pb:KR1e0084_WYG_019-35a>¶
(城遂破楚則郢與紀南為二城而呉以水/攻楚破之與傳不恊古書之異同如此)¶
　¶
　¶
　¶
　¶
　¶
　¶
　¶
<pb:KR1e0084_WYG_019-35b>¶
　¶
　¶
　¶
　¶
　¶
　¶
　¶
　春秋左傳屬事卷十九¶

