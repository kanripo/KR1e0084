# -*- mode: mandoku-view; -*-
#+TITLE: 春秋左傳屬事
#+DATE: 2015-08-24 22:16:08.246281
#+PROPERTY: ID KR1e0084
#+PROPERTY: BASEEDITION WYG    
#+PROPERTY: JUAN 後叙
<pb:KR1e0084_WYG_021-1a>¶
春秋左傳屬事後叙¶
先聖王經籍雖遭秦燬而自西漢以後千數百年名儒¶
碩士撰述叙紀巳汗牛充棟雖稱博洽者亦莫能殫閲¶
士生今世若無庸復有所益矣然事有剴要而於古遺¶
焉其可漫焉而任其缺乎往嵗余以遷補與諸同籍聚¶
晤京邸有謂袁仲樞通鑑紀事本末可便覽讀而上有¶
左傳恨無有如其法而列之前者余曰(某/)曽讀宋學士¶
集有左傳始末叙文又近世毘陵唐荆川氏亦有此纂¶
<pb:KR1e0084_WYG_021-1b>¶
時璽丞王敬文曰宋學士所叙藏諸秘府(某/)等未之見¶
荆川所纂事頗不全又少註難讀余向年有志纂之未¶
竟會將計偕以授吾同門友傅遜氏渠因更張附益之¶
國以次叙事以國分先後相續巨細相維傳事既羅之¶
無漏矣又將杜氏集解變其體裁而革其訛謬余詳讀¶
一二巻及其辯誤精覈必傳無疑此真足以列紀事本¶
末之前矣余聞而心識之惜未獲即覩其書也去嵗秋¶
杪傅君適補建昌學諭甫及叅謁余因詢得前書與王¶
<pb:KR1e0084_WYG_021-2a>¶
敬文所語符遂諷令鋟之板以廣所傳傅諭云雅有此¶
志而詘於力會建昌陳令縱臾之且捐俸以資之始既¶
巡道施公聞而贍成之余亦微有濟焉然傅諭既以此¶
為袁氏之前又欲以宋元事繼其後并取袁氏書釐其¶
未允而增其未備瞿瞿焉恒以不克副其志為懼余每¶
慨近世科舉之習日趨簡便蘇子瞻所謂束書不觀遊¶
談無根者殆尤甚矣今臺省諸公識際𢎞逺思挽其弊¶
屢建白欲得窮經讀史博古通今之士以當科目之選¶
<pb:KR1e0084_WYG_021-2b>¶
則斯編也其可幽伏而不使之播揚耶使海内學者皆¶
如其志豈不以通博稱而迺致夫寡昧之誚耶但人情¶
忽於近見而慕於逺聞或誦古人遺書而追憶其人則¶
不免有隔世之嘆設遇其人而與之處則安為故常而¶
不見其殊異使見其異則又為衆所嫉而不容於世此¶
古今賢豪所以多伏&KR0491;之悲也吾於傅遜氏而深有感¶
焉既訖工持以請叙於余余憐其居今而學古力微而¶
志逺不欲拒其意以鳳洲先生既叙其前矣遂推敬文¶
<pb:KR1e0084_WYG_021-3a>¶
之意以繫之後萬厯乙酉秋九月朔日守匡廬松陵潘¶
志伊撰¶
